कुछ ऐसा ही हाल निर्माता से ऐक्टर बने कमाल खान की फिल्म देशद्रोही का भी है। महाराष्ट्र में उत्तर भारतीयों को लेकर उठे विवाद को इस फिल्म में कैश कराने की कोशिश की गई है। लेकिन कमजोर डाइरेक्टर , लचर स्क्रिप्ट के अलावा निर्माता कमाल खान का हीरो बनना इस फिल्म का सबसे कमजोर पक्ष है। फिल्म के हीरो कमाल खान के कई ऐक्शन सीन ऐसे है , जिन्हें देखकर हंसी आती है। अगर कमाल इस फिल्म में हीरो बनने का मोह त्यागकर किसी अच्छे कलाकार को लेते तो निश्चित तौर से इस मुद्दे पर यह एक असरदार फिल्म बन सकती थी। फिल्म के कुछ संवाद ऐसे है जिन पर सेंसर को साउंड डिलीट करनी चाहिए थी। 
