फिल्म में अक्षय - करीना की जोड़ी के अलावा आधा दर्जन और कलाकार हैं , जिन्हें शायद इस छोटी सी लव स्टोरी को लंबा करने के मकसद से ही फिट किया गया। फिल्म में अक्षय हॉलिवुड फिल्मों के स्टंट मैन के रोल में हैं और निश्चित तौर पर उनके एक्शन सीन पिछली फिल्मों के मुकाबले बेहतरीन हैं। हॉलिवुड के युनिवर्सल और कोडक स्टूडियो के अलावा लॉस एंजिल्स , कैलफॉर्निया और वेनिस शहर की आउटडोर लोकेशन में कैमरामैन विकास सिवरमन की सिनेमेटोग्रफी का जवाब नहीं। 
