बस मुश्किल यही है कि बॉलिवुड में किसी भी सब्जेक्ट पर फिल्म बने , बॉक्स ऑफिस में उसकी धूम जमाने की चाह में उसमें ऐसे चालू मसाले डाले जाते हैं कि कहानी कहां से कहां पहुंच जाती है। कुछ यही हाल करोड़ों के बजट और इंडस्ट्री के दो नामी और महंगे स्टार्स अमिताभ और संजय दत्त को लेकर बनी इस फिल्म के हैं। बेहतरीन स्पेशल इफेक्ट्स और गजब की फोटोग्राफी के बावजूद कमजोर स्क्रिप्ट की वजह से यह दर्शकों की कसौटी पर खरी नहीं उतर पाती। 
